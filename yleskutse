Julgustame kasutama OpenDocument'i vorminguid:
https://et.wikipedia.org/wiki/OpenDocument

Seda soovitab väga ka MKM koosvõime raamistik:
https://www.mkm.ee/et/riigi-infosusteemi-koosvoime-raamistik
ja selle dokument "Riigi IT arhitektuur" lk 38 alates:
https://www.mkm.ee/sites/default/files/riigi_it_arhitektuur.pdf

Microsofti suletud ja patenteeritud failivormingud on väga
problemaatilised ja ühildamatud ning sunnivad kasutajatele peale
kallist Microsofti tarkvara ega ole absoluutselt soovitatud koosvõime
raamistiku kaudu. Kui inimestel seda kallist Microsofti tarkvara raha
osta ei ole siis kiputakse illegaalselt kasutama, mis aga on kuritegu.

Ei ole mõistlik inimesi ahvatleda/sundida kuriteole - seetõttu on
mõistlik kasutada vabatarkvara ja seda teistelegi soovitada. 

Muuhulgas on olemas täislahendus kogu haridusasutuse jaoks
http://alvatal.ee/edu/
Seda on Tallinna haridusasutustes ka kasutatud kuid otsustajate
ignorantsuse tõttu ei ole see info veel väga levinud.
Siinkohal on julgustatud sõna levitama.

See on iga koolijuhi otsustada kas ta maksab oma niigi napist
eelarvest kasumit USA tarkvaraettevõtetele või kasutab vabatarkvara,
mida paljud haridusasutused üle maailma juba ammu kasutavad.

Siin ei maksa oodata, et Eesti riik midagi ära teeks (kuigi on tehtud
5 riigihanget vabatarkvara teemadel ent need on jäänud suuresti
paberile kuna ei ole aru saadud nende väärtustest)
- tuleb ise "härjal sarvist" haarata ja täna Microsoftile mineva
raha eest võtta hoopis vabatarkvara kasutusele, mis nii lühemas
kui pikemas perspektiivis tuleb muuhulgas ka rahaliselt odavam kuid
reaalselt on palju üllamad väärtused, mida võimalus õpetada hariduses
läbi vabatarkvara - üksteise aitamine, toetamine jne, täpsemalt on
kirjeldatud https://www.gnu.org/education/ 

Kui raha välismaale maksmise asemel jätta see kodumaale siis on selle
abil võimalik luua uusi töökohti ja pakkuda inimestele tööd Eestis ja
nii ei pea inimesed lahkuma kodumaalt. Seeläbi on võimalik Eesti riiki
paremini üles ehitada kui ressursse välismaale ei viida.

Lisaks on vabatarkvara abil saavutatav oluliselt parem küberturvalisus,
mis üha probleemsem teema seoses MS Windows'i üha ebaturvalisemaks
muutumisega ja vaatamata sellele veel laialdasele kasutamisele
- https://www.ria.ee/ee/kuberturve.html - sealt tasub vaadata vasakul
olevaid alapealkirju, eriti "Küberturvalisuse kokkuvõtted"
- https://www.ria.ee/ee/kuberturvalisuse-kokkuvotted.html
- need probleemid on suuresti seetõttu kasvamas kuna MS Windowsi
turvalisus on allapoole igasugust arvestust. Paraku ei teadvustata
seda ega taheta sellega tegeleda.

Samuti arvatakse, et kui kellelegi teisele maksame siis see
"keegi teine" tegeleb turvalisuse jms probleemidega.
Paraku ei tegele kuid raha võetakse muidugi meelsasti vastu.

Tuleb küsida, et millised väärtused on siis olulised - kas privaatsus,
turvalisus on olulised? Kas üksteise aitamine, legaalsus
(tarkvara mittevarastamine) on olulised?
Kas vabadus ja sõltumatus on olulised?
Kas infoühiskonna (sh hariduse) võimaldamine kõikidele võrdsetel
alustel ehk jäädavalt tasuta on oluline?
Kas uute töökohtade loomine, IT-riigile kohaste ekspordiartiklite
loomine ja ressursside Eestisse jätmine oma riigi edendamiseks
on oluline? Kui jah siis on vabatarkvara seda kõike pakkumas ja
seejuures jäädavalt tasuta.

Arvutipõhise kontoritarkvarana on soovitav kasutada LibreOffice'it
- http://libreoffice.ee/laadi-alla/ - see on ja jääb tasuta ning 
võimalus ka õpilastele legaalselt jagada nagu ka kõike muud vabatarkvara.

Väga soovitav on kasutada pilvepõhist tarkvara - siis on kõigile sama
tarkvara ja failivormingud veebipõhiselt kättesaadavad,
nt Open365 - https://open365.io/ - seal 20 GB tasuta kettaruumi
ja on hea vabatarkvaraline alternatiiv tasulisele Office365'le.

Ka Google Apps EDU on haridusasutustele jäädavalt tasuta ja
seejuures piiramatu kettaruumiga (5 või rohkem kasutaja korral)
- http://goo.gl/L8KuKE
